# BioSFGroup introduction

The research work in Biomolecular Structure and Function Group was centered on DNA methylation and Alzheimer's disease. The contents of the website will be kept as they were for archival purposes.

## In Memoriam: Željko Svedružić

Sourced from [Department of Biotechnology (in Croatian)](https://www.biotech.uniri.hr/hr/):

> Izvanredni profesor Željko Svedružić, djelatnik Odjela za biotehnologiju Sveučilišta u Rijeci, nenadano nas je napustio 20. travnja 2023. godine.
>
> Mi s Odjela za biotehnologiju znamo ga kao znanstvenika, kolegu, nastavnika i mentora koji svojim odlaskom ostavlja prazninu u mnogima od nas. Iza njegove naočigled djetinje naivnosti i ponekad provokativnog pristupa kolegama krili su se njegovi visoki osobni kriteriji kojima se rukovodio u poslovnom i privatnom životu.
>
> Resila ga je osebujna ličnost, entuzijazam za znanošću, otvoreni pristup prema svima, jer kako je sam u šali znao reći: "Ja sam Svedružić i sa svima se volim družiti." Druženja više neće biti. Ostati će sjećanja na dobre i jedinstvene trenutke koje smo proveli s Željkom. Volio je sport i njime se aktivno bavio, a najponosniji bio je na svoj leptir stil plivanja. Svakome od nas tko ga je poznavao ostavio je u nasljeđe niz anegdota kojih ćemo se prisjećati i jednoga dana, kada njegov odlazak prihvatimo, sa smijehom prepričavati.
>
> Željko je rođen 16. ožujka 1969. g. u Osijeku. Diplomski studij molekularne biologije i biokemije završava na Prirodoslovno-matematičkom fakultetu u Zagrebu, a doktorski studij nastavlja na Državnom Sveučilištu u Oklahomi gdje 1998. godine brani doktorat iz enzimologije i enzimske kinetike. Poslijedoktorska usavršavanja proveo je na Sveučilištu Santa Barbara u Kaliforniji, Sveučilištu Duke u Sjevernoj Karolini, Državnom Sveučilištu u Washingtonu u Washington-u i na Katoličkom Sveučilištu Leuven u Belgiji.
>
> Nakon povratka u Republiku Hrvatsku 2010. godine zapošljava se u laboratoriju za medicinsku biokemiju u Psihijatrijskoj bolnici Rab. Od ljeta 2013. godine radi kao docent na Odjelu za biotehnologiju Sveučilišta u Rijeci gdje je nositelj nekoliko kolegija prijediplomskog i diplomskog studija, mentor uspješnih studenata diplomskog studija i vrlo aktivan popularizator znanosti. Od 2022.g. promoviran je u status Izvanrednog profesora. Istraživački rad na Odjelu za biotehnologiju bio je usmjeren na strukturu, funkciju i dizajn biomedicinski aktivnih molekula korištenjem in silico pristupa.
>
> Neka naš dragi Željko počiva u miru.

[TAGS]
